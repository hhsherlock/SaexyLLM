In winter bei dan größten schnee, namm ich mein ruschelschlieten un treib dermit uf barg un höh när lauter lustge schwieten.
Beim birkenbaam ward abgesetzt dos pfeift wie leimerhusen. Nu ward fix wieder naufgesetzt, die annern auszuklußen.
Un is a hulpert ufn wag, wie muss mer do net schreiede bossen komme drüberwag, de mad tus runner bleie.
Nu haßts de schlieten zammgehängt kommt har, dos is e fressenplumps, hots de ganze rix geschwenkt se hobn schnee gemassen.
A färscht is, war kunststückle ka bauchlegn un kufentraten. Uffs dach schafft mer senn schlieten na, kracht runner un zerhatn.
S ruschelgie is fei gesund, dos molt en rute backende woden wachsen dick un rund, mer kennt wuhl stöck drauf hacken.
Un komm ich ham, wie is do fei, wie schmeckts dan hungrigen guschel. Obndst hupp ich in de betten nei, un alle is de ruschel.
Nu horcht ner, wie dr loden knarrt un klappert su vun wind. Hennt draußen stöberts, s hot e art, dos wird e winter, kinds ka nischt schoden, besser is dos doch als matsch un drack, un wenn dr schnee wenig größer is, do giehter net glei wag.
Nus wird aah zeit, wenachten isschu wärrlich vür dr tür, wenn iech dra denk, kimmt mersch gewiß gar net wie möglich vür.
Fraa, sog mer när, ob de olber bist, dohiere trittst rüm, hast nischt ze tu fürn heiling christ, do kümmer dich doch drüm.
Heit is fosent, heit is ball, heit is überoll krawall, heit is lustig, heit is lebn, bitte, müsst mr aah wos gebn.
Heit dr nacht is fosenacht, hoot mei voater enn ziegnbock geschlacht, hoot mei mutter enn kaffee gekocht, haben mer uns ball zeschanden gelacht.
Wenn fosent is, wenn fosent is, do schlacht mei voater enn bock, do tanzt mei mutter, do tanzt mei mutter, do wackelt ihr dr rock.
Heit is fosent, heit gibbts kuhng, fraa, loo mr ne kosten, iech will ne versuhng.
Gebbt mr när kann schwarzen kuhng, gebbt mr e stückel weißen, iech ho ne alte fraa drhamm, die koa kann schwarzen beißen.
Mer sei von mühlhausen, mer loon uns nischt mausen, mer loon uns nischt sogn, ober e pfanneküchel möchten mer hobn.
Iech bie dr bu ver stützengrü, muß alle tog när betteln giehe. Ihr guten leit, ihr glabbt gar net, wos nei mann sack fer geld zamm gett.
Gahr für Gahr gieht's zun Advent of'n Buden nauf,
werd e Mannel aufgeweckt: "Komm, nu stehste auf!"
Is es unten in dr Stub, rührt sich's net vom Flack,
stieht wu's stieht, doch bal gieht's lus,'s blest de Schwoden wag.

Wenn es Raachermannel nabelt un es sat kaa Wort drzu,
un dr Raach steigt an dr Deck nauf,
sei mr allezamm su fruh.
Un schie ruhig is in Stübel, steigt dr Himmelsfrieden ro,
doch im Harzen lacht's un jubelt's;
Ja, de Weihnachtszeit is do.

's hot zwaa stackendürre Baa un en huhlen Leib,
zieht bedachtig an dr Pfeif zu sen Zeitvertreib.
Hot e fei schies Gackel a, of'n Kup en Hut,
ober Maul un Nos sei schwarz, weil's viel dampen tut.

Wenn es Raachermannel ...

Kimmt zun Fast dr gruße Gung aus dr Fremd eham,
springt dr Klaane rim vür Frad, ach, dos is e Lab'n!
Bricht drnoch de Dammring rei, nam mr'n Raachermah,
stelln ne mitten of'n Tiesch, zündn e Kerzel a.

Wenn es Raachermannel ...

Is dr Heilige Ohmd nu ra, werd jed's zu en Kind.
Wieder warn in jeden Haus Lichter agezündt.
Jed's hofft, daß 's zun Heiling Christ e a Packel kriegt.
Überol is Glanz un Pracht, un wie gut dos riecht.

Dr Michel-Arnst-Bauer war mei-Tog ä Pachhengst.

Fieng 'r wos a', wu werklich ä jeder dacht't s' müsst gih'

- patsch!! . . machet 'r wos Dumms drquaar, un r' war

wieder off 'n alten Flack un hot's zu Nischt gebracht.

Do war' ne ganz u'vermut' ä paar Hunnert Toler

vun eener Aarbschaft zugefall'n - zwee Tog' drauf rührt

'n dr Schlog. -

Dr Horn-Bauer ladt Stange bei sich o', un dr alte

Braatschneider kimmt drzu un drzöhlt s' n'. Do sprachen

se un äsu vun Michel-Arnst-Bauer.

,,Nää, suwos!" sogt dr Horn-Bauer un schüttelt mit

senn graa'n Kopp, «itze, wu s' nu su weit war, wu 'r ä

bissel raus kumme kunnt' - do starbt'r'!

«Nu«, meenet dr Braatschneider drauf, ,,bei dann sei

mr 'sch gewuhnt. Müsst daar 'sch net schu mannigmol su

gemacht hoom!

 A Schalle Kaffee is wos guts,

es Beste of der Walt.

Es schmeckt in Wald un in dr Stub,

an draußen ofn Fald.

Bei uns, do werd‘r su gekocht,

döß niemanden hiehaat,

bei kenn mol Assen fahlt`r do,

su is gar weit un braat.


Mei gute Mutter saht mei Tog:

„Ihr Kinner, merkt mol drauf!

Trink ich nimmer ne Kaffee garn,

härt‘s langsam mit mir auf.“

Öb vürmittog, öb nochmittog,

öb tief nei in de Nacht,

a Schalle Kaffee, racht schie warm,

hot mannichs gut gemacht.


A Schalle Kaffee fahlt aa net,

wenn‘s Klaane noch ganz gung.

Wenn‘s Störchel macht sich wieder fort,

gibt‘s Kaffee drauf un Kuchn.

Su gieht‘s durchs ganze Menschenlabn;

bei jeder tafel fei,

wu irgend is a Festlichkat,

muss aa mol Kaffee sei.


Bei Zaafeten un Rockengang,

di is mr schie gespannt,

wos warn se dä fürn Kaffee hobn,

dös is doch allbekannt.

Do werd nu tüchtig neigeschafft,

denn fette Tog sei rar.

Dos hielt mr doch, wenn Pfeng do wärn,

glleich aus is ganze Gahr.


Bei Hochzign un wer waß noch wu

gibt‘s Assen vielerlaa.

Is do a Wunner, wenn‘s racht würgt

en rüm in Ingewaa?

A Schalle haaßer Kaffee brengt

en wieder ins Geschick.

Wan dös net hilft, du lieber Gott,

dar hot abn kaa Gelück.


A Schalle Kaffee is wos gut‘s,

galle, ho ich do net racht?

Un wenn‘s schu mol is aufgewärmt,

is immer noch net schlacht.

Drüm sog ich, wos mei Mutter saht:

„Ihr Kinner, merkt mol drauf:

Trink ich nimmer ne Kaffee garn,

härt‘s langsam mit mir auf.“


'S gibbt Sie heitzedage Leitchen,

Sehr gebild't un herzensgut,

Awwer jedes Kleiniggeitchen

Bringkt se schon in helle Wuth.

 

Wohl bassirt uns Erdenbärgern

Manches, was de uns nich freit:

Awwer nee - mich driwwer ärgern?

Dazu dauert mich de Zeit!

 

 

Noch ä philosophisches Gemiedhe

Rapplige Sorde.

 

Da gibbt's so manchen Erdenbärger,

Der spricht: Nur geenen Ärger nich;

Denn so ä richt'ger, dicht'ger Ärger

Vergifdet 's Blut wie« Naddernstich!

 

Ich awwer bin von andrer Rasse,

Mir stärkt er Nerfen un Verstand;

So 'n richt'gen Ärger erschder Klasse,

Den weis' ich niemals von der Hand. 

Was das nu eechndlich bloß war,

Wonach mr in dr Juhchnd flidzde?

Mr wurde sälwr sich nich glar,

Was eechal ausdr Färne blidzde.

Schdäds indn Wolkn war dr Bligg,

Uff ännr Gullr rollde ‘s Gligg.

Un war mr schließlich nachgesausd,

Dann hield mr gar nischd in dr Fausd.

‘s war alles ähmd bloß Fandasie,

Das was mr suchde, fand mr nie.-

Allmählich ließ mr‘s Schebbsränn sin

Un gam so in de Jahre rin,

Wo mr Disdangs grichd zu dn Sachn.

Dann lärnd mr so ä innräs Lachn,

Das gribbld, wie ä aldr Wein,

In gansn Orgahnismus nein.

Mr guggd mid abgeglärdn Oochn

Uff die verriggdn Mänschheedswoogn

Un freid sich bloß noch geenichlich

Gans eenfach iewersch Dink an sich.

An de Gacheln lähnt mer gärne

Dann sei Greize fimf Minuden

Un fiehlt nuff bis ins Gehärne

Änne heeße Wälle fluten.

 

Nunterwärts in beede Fieße

Fließt de Wälle sanft zurick.

Sälich wie im Baradiese

Schteht mer da un feixt vor Glick.

 

»Du mei Eefchen«, meent mer leise

Un is wärklich dief geriehrt,

Weil mer ähmd uff solche Weise

De Verbundenheet ärscht schbiert. 

Nu mache‘s diesmal wirklich wahr

Un bis ä Wonnemond!

Mir Menschen sin‘s, das is doch glar,

Von frieher so gewohnt.

 

Was nitzt die scheener Name denn,

Wenn‘s Wetter Mucken hat?

Bloß egal untern Schärme renn,

Das hammer langsam satt.

 

Voll Hoffnung guck mer uff dich hin,

Das musste fermlich schbiern.

Los, leech uns sonnche Daache hin!

Mir zabbeln uffs Schbaziern.

April is, draußen scheint de Sonn
doch när e paar Aagnblick
do komme schu wieder de Wolke reingezugn
on schiebn de Sonn zerück.

Der Storm saust über de Wiesen hi,
of Berg on Wälder zu;
heilt wie e Kind, reßt aus geschwind
on wieder is draußen Ruh.

Of aamol regnt 's ven Himmel wie
mit Ranne, wos när ka,
do zwängt de Sonn sich wieder dorch,
on's gieht ven neie a.

Ja 's liebe Laabn is aah e su,
ball Regn, ball Sonneschei,
eh manning der Mai in Herz neikömmt,
is 's liebe Laabn vorbei!

Schnurdel sagte meine Oma

Zu Buben, auch zum Bruder

Meinte es gönnerhaft, liebevoll

Hieß, steuert handlos am Ruder

 

Er ist doch noch an der Täte

Sprich, er hat noch viel Macht

Warum das diese lange Zeit

Aber er hat es weit gebracht

 

Zum Korridor sagten die Alten

Aber auch vornehm Vorsaal

Klang wie wohnen im Schloss

Aber nicht annähernd der Ballsaal

 

Der Mumanz kommt gleich

So wurde dem Kind gedroht

Es sollte lieb, immer artig sein

Damit es nicht unnötig verroht

 

Was für ein komisches Wort

Baldowere nicht zu sehr herum

Kann alles mögliche bedeuten

Von herum toben hin bis dumm

 

Ich muttle mal, heißt ich tue

Bin dabei mich zu verzetteln

Übereifrig bei der Sache

Um Dinge mühsam zu verketteln

 

Mach nicht so ein Geschesche

Lieber den Ball flach halten

Also mach kein Aufsehen

In Ruhe schalen und walten

 

Das sieht schnerbslich aus,

Hast wohl oft in der Sonne gelegen

Und dazu dieses Kleid und Hut

Auf jedem Parkett kannst du dich bewegen

 

Der Nischel, der Nips, der Deez

Welch seltsam klingender Wohllaut

Sie zerschmelzen auf der Zunge

Klingen heimatlich warm auf der Haut



„Himmel nah de Wänd!“ sue hot dr Geger vun Schnobelsreith scha seit verze Togn geflucht und gewettert. Sue oft‘r naus Holz kam, immer wieder hatten se ne e paar Tännle – und allemol de schännsten – weggeschnieten. Wue leichter drzu ze kumme war, aß de Baamle uhscheinlich wurn warn. Ober wos hatt‘s ne denn genützt? De Spitzbubn kletterten nu drfür nauf de grueßen Baamer und schnieten vun dene - ‘s war waßsettersch e wahre Sünd – de Giebel ro. Ach, när ann, när ann, wenn‘r emol derwischen könnt! Himmel nah de Wänd! Der sett drah glaabn müssen. Himmel nah de Wänd! När ann! Die Racker vun Spitzbubn mußten doch gerodzu wissen, wenn‘r nausgahng. Die mußten ne doch beabsolviern Tog e Nacht, af Schriet e Triet. Gott in Himmel, sue e Ärger!

 

Endlich hot‘r emol Glück. Vun weiten siehet‘r enn Kerl dorte in ne Stangenholz stiehe und waßsettersch druebn af‘r huehng, huehng Tann noch ann, noch sue enn Dinkerts. Stracks macht‘r drauf zu. Eh‘r ober bis nah is, hot ne der kerl unten aah weiskriegt, tutt en Pfietscher und kimmt nochert wie in gröss‘ter Fraad af man Geger zu. „Gott sei Lueb und Dank“, sogt‘r, „endlich kimmt e Mensch, endlich kriegn mer Hilf.“

„Wos machen Sie denn dohierte?“ fregt der Geger streng. „Ach Gott, iech und mei Freind, dr Edeward, mir wotten af de Heftelmühl, wotten uns Mehl bestelln af de Feiertog zen Backen:und nu sei mer do in den Wald neigeroten und haben uns verloffen und wissen kann Ausweg. Sie sei unner Rettingsengel. Gott, ach Gott, wenn‘s nu Nacht worn wär und mer hätten uns net zurechtgefunne. Mer hätten derfriern müssen alle beede, wie mer sei! Sie sei unner guter Engel!“

„Wos macht‘n der dort af dr Tann?“ fregt dr Geger noch e wing strenger. „Nu, des is ebn dr Edeward, mei Freind. Den ho ich doch donaufgeschickt. ‚Edeward‘ ho iech gesogt, du bist e wing gelambiger af ne Bannen wie iech, steig ner emol donauf af den Baam und schau dich im, ob de net irgendwue e Dorf oder e Haus oder enn Kerchtorm sehe kast, aß mer uns bekenne und wissen, wue mer sei. Mer kumme sinst in unnern Lebn nimmer hamm.“

„Koarl“, rief‘s itze wie zer Bekräftiging vum Baam ro. „Koarl, iech ka dr fei nischt sehe, nischt wie Baamer und Baamer.“ „Kumm när ro“, rieft‘r zen Koarl nauf, „dr liebe Gott hot enn Engel geschickt, der uns ne Weg weist! Gelle, Harr Farschter, Sie sei sue gut und helfen uns in unnern Malär?“

Und wie dr Edeward vum Baam ro geklettert is, do sterzt der aah af ne Geger und hält ne de Händ hie und sogt in alln Eifer: „Ach, ich waß net, wie ich Ihne danken soll, Harr Farschter! Ach, ho ich e Angst ausgestanne! Ach, mei Fraa und meine arme Kinner, wenn iech dorhierte hätt ümkumme müssen! Gelle, Sie seie sue gut und sogn uns, wie mer do aus dem Holz nauskumme!“

Wos wott dr Geger machen? ‘r giehet mit ihne beis nah ne Weg, wu se sich bekenne. Hunnertmol bedanken sich de Halunken noch. Dr Geger ober flucht und wettert be siech: „Iech Brummochs, kunnt ich net e wing sachterer machen, aß ich zwee Minuten speter hikumme wär, aß se drweile ‘s Baamel ohgeschnieten gehatten hätten! Die ohgefeimten Halunken, die! Wie wern se itze fer siech lachen über den alten Iesel, vun den se siech aah noch ne Weg weisen lossen. Himmel nah de Wänd! Na, ihr laaft mr scha noch emol neis Garn. Noochert genad eich Gott! Himmel nah de Wänd!“